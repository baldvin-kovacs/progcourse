Ez egy Javascript, Typescript, NodeJS, ES6, Angular, Gulp kurzus.
Meg még minden olyan, ami ahhoz kell, hogy egy modern, Angular-ra
épülő web-alkalmazást írni tudjunk.

Az [index.md](index.md) a tartalomjegyzék --- jó szórakozást!

***

2017 Decemberében kezdtem írni, és kb hetente tervezek egy új
fejezetet hozzáadni.

Az anyag nagyon nyers, épp egyszer elolvasom, de csak a hibákért.
A fogalmazás szépsége és egyszerűsége gyakran már időhiány áldozata
lesz. Örömmel fogadok pull request-eket bármilyen javítással vagy
szépítéssel.

Érdekelnek ötletek, vagy akár teljes fejezet kontribúciók is.

Előre elnézést kérek azonban, eléggé erős kontrollt fogok gyakorolni
afölött, hogy mi mehet, és mi nem. Mielőtt sokat dolgozol egy ötlet
kidolgozásán, pingelj meg, például nyiss egy ticket-et itt a Github-on,
aztán akár beszélhetünk videochat-en például.

Az anyag a nem nyilvánvalóan tanulható részekből áll. Hogy ez mit jelent?
Képzelj el egy C programozót, aki most akar Javascript-ben dolgozni.
Elvárhatsz mindent, amit C-ben profiként megtanult 10 év alatt, és
meg szeretnéd mutatni, hogy Javascript-ben mi más, mi a nem nyilvánvaló.

Vagy éppen valakit, aki már elég jó Javascript-ben, de nem tudja,
hogy hogyan kell a rengeteg toolt, a Gulp-ot, a Typescript-et meg
a Node-ot összelőni.

A könyv ezért kerüli a pontos tanítását az alapoknak, inkább kilinkel,
segít információt szerezni, boldogulni tanít, és edz.
